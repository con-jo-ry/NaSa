# Chanting the Names of Mañjuśrī  

rgya gar skad du/ A rya many+dzu shrI nA ma sang gi te/ bod skad du/ 'phags pa 'jam dpal gyi mtshan yang dag par brjod pa/

## Scribe/translator's homage:

'jam dpal gzhin nur gyur pa la phyag 'tshal lo/ /  



## 1. The request  
de nas dpal ldan rdo rje 'chang/ /  
gdul dka' 'dul ba rnams kyi mchog/  
dpa' bo 'jig rten gsum las rgyal/ /  
rdo rje dbang phyug gsang ba'i rgyal/ /   

pad+ma dkar po rgyas 'dra'i spyan/ /  
pad+ma rgyas pa'i zhal mnga' ba/ /  
rang gi lag gis rdo rje mchog /  
yang dang yang du gsor byed pa/ /   

khro gnyer rim par ldan la sogs/ /  
lag na rdo rje mtha' yas pa/ /  
dpa' bo gdul dka' 'dul ba po/ /  
'jigs su rung dang dpa' byed can/ /  

rdo rje rtse mo rab 'phro ba/ /  
rang gi lag gis gsor byed pa/ /  
snying rje che dang shes rab dang/ /  
thabs kyis 'gro don byed pa'i mchog /  

dga' mgu rangs pa'i bsam pa can/ /  
khro bo'i lus kyi gzugs ldan pa/ /  
sangs rgyas phrin las byed pa'i mgon/ /  
lus btud rnams dang lhan cig tu/ /  

de bzhin gshegs pa bcom ldan 'das/ /  
rdzogs sangs rgyas la phyag 'tshal nas/ /  
thal mo sbyar ba byas nas ni/ /  
spyan sngar 'dug ste 'di skad gsol/ /   

khyab bdag bdag la sman pa dang/ /  
bdag don bdag la thugs brtse'i phyir/ /  
sgyu 'phrul dra ba'i mngon rdzogs pa'i/ /  
byang chub ci nas bdag thob mdzod/ /  

nyon mongs pas ni sems dkrugs shing/ /  
mi shes 'dam du bying ba yi/ /  
sems can kun la sman pa dang / /  
bla med 'bras bu thob bya'i phyir/ /  

rdzogs pa'i sangs rgyas bcom ldan 'das/ /  
'gro ba'i bla ma ston pa po/ /  
dam tshig chen po de nyid mkhyen / /  
dbang po bsam pa mkhyen mchog gis/ /  

bcom ldan 'das kyi ye shes sku/ /  
gtsug tor chen po'i tshig gi bdag/ /  
ye shes sku ste rang byung ba/ /  
'jam dpal ye shes sems dpa' yi/ /  

ming ni yang dag brjod pa'i mchog /  
don zab don ni rgya che zhing / /  
don chen mtshungs med rab zhi ba/ /  
thog ma bar dang mthar dge ba/ /  

'das pa'i sangs rgyas rnams kyis gsungs/ /  
ma 'ongs rnams kyang gsung 'gyur la/ /  
da ltar byung ba rdzogs sangs rgyas/ /  
yang dang yang du gsungs pa gang / /  

rgyud chen sgyu 'phrul dra ba las/ /  
rdo rje 'chang chen gsang sngags 'chang/ /  
dpag med rnams kyis bga' bzhin du/ /  
glur bslangs gang lags bshad du gsol/ /  

mgon po rdzogs sangs rgyas kun gyi/ /  
gsang 'dzin ci nas bdag 'gyur phyir/ /  
nges par 'byung ba'i bar du di/ /  
bdag gi bsam pa bstan pos gzung / /  

nyon mongs ma lus bsal ba dang / /  
mi shes ma lus spangs pa'i phyir/ /  
bsam pa'i khyad par ji bzhin du/ /  
sems can rnams la bshad par 'tshal/ /  

gsang dbang lag na rdo rje yis/ /  
de bzhin gshegs la de skad du/ /  
gsol nas thal mo sbyar byas te/ /  
lus btud nas ni spyan sngar 'dug /  


## 2. The Reply  
de nas bcom ldan shAkya thub/ /  
rdzogs pa'i sangs rgyas rkang gnyis mchog /  
nyid kyi zhal nas ljags bzang ba/ /  
ring zhing yangs pa brkyang mdzad de/ /  

'jig rten gsum po snang mdzad cing/ /  
bdud bzhi'i dgra rnams 'dul mdzad pa/ /  
sems can rnams kyi ngan song gsum/ /  
sbyong bar byed pa'i 'dzum bstan nas/ /  

tshangs pa'i gsung ni snyan pa yis/ /  
'jig rten gsum po kun bkang nas/ /  
lag na rdo rje stobs po che/ /  
gsang dbang la ni slar gsungs pa/ /  

snying rje che dang ldan gyur pas/ /  
'gro la phan'i don du khyod/ /  
ye shes lus can 'jam dpal gyi/ /  
ming brjod pas ni don che ba/ /  

dag par byed cing sdig sel ba/ /  
nga las nyan par brtson pa ni/ /  
legs so dpal ldan rdo rje 'chang/ /  
lag na rdo rje khyod legs so/ /  

gsang ba'i bdag po de phyir nges/ /  
khyod la legs par bstan par bya/ /  
khyod ni rtse gcig yid kyis nyon/ /  
bcom ldan de ni legs zhes gsol/ /  


## 3. The survey of the six families  
de nas bcom ldan shAkya thub/ /  
gsang sngags rigs chen thams cad dang/ /  
gsang sngags rig sngags 'chang ba'i rigs/ /  
rigs gsum la ni rnam par gzigs/ /  

'jig rten 'jig rten 'das pa'i rigs/ /  
'jig rten snang byed rigs chen dang/ /  
phyag rgya chen po'i rigs mchog dang/ /  
rigs chen gtsug tor cher gzigs nas/ /  




## 4. The stages of awakening according to Illusion's Net  
tshig gi bdag pos tshigs su bcad/ /  
gsang sngags rgyal po drug ldan zhing/ /  
gnyis su med par 'byung ba dang/ /  
mi skye chos can 'di gsungs pa/ /  


a A/ i I/ u U/ e ai/ o au/ aM aH/ s+thi to hr-i di/ dz+nyAnamU rtir ha~M bud+d+ho bud+d+hA nA~M/ t+r+yad+h+wabrtI nAM/  


oM badz+ra tIk+Sh+Na duHkha ts+tshe da/ pradz+nyA dz+nyA na mUr+t+ta ye/ dz+nyA na kA ya/ wA gI shwa ra/ a ra pa tsa nA ya te na maH/  


## 5. The great Vajradhātu *maṇḍala*
'di ltar sangs rgyas bcom ldan 'das/ /  
rdzogs pa'i sangs rgyas a las byung/ /  
a ni yig 'bru kun gyi mchog /  
don chen yi ge dam pa yin/ /  


khong nas 'byung ba skye ba med/ /  
tshig tu brjod pa spangs pa ste/ /  
brjod pa kun gyi rgyu yi mchog /  
tshig kun rab tu gsal bar byed/ /  


mchod pa chen po 'dod chags che/ /  
sems can thams cad dga' bar byed/ /  
mchod pa chen po zhe sdang che/ /  
nyon mongs kun gyi dgra che ba/ /  


mchod pa chen po gti mug che/ /  
gti mug blo ste gti mug sel/ /  
mchod pa chen po khro ba che/ /  
khro ba chen po dgra che ba/ /  

mchod pa chen po chags pa che/ /  
chags pa thams cad sel bar byed/ /  
'dod pa chen po bde ba che/ /  
dga' ba chen po mgu ba che/ /  

gzugs che lus kyang che ba ste/ /  
kha dog che zhing lus bong che/ /  
ming yang che zhing rgya che ba/ /  
dkyil 'khor chen po yangs pa yin/ /  

shes rab mtshon chen 'chang ba ste/ /  
nyon mongs lcags kyu che ba'i mchog /  
grags chen snyan grags chen po ste/ /  
snang ba chen po gsal ba che/ /  

mkhas pa sgyu 'phrul chen po 'chang/ /  
sgyu 'phrul chen po don grub pa/ /  
sgyu 'phrul chen po dga' bas dga'/ /  
sgyu 'phrul chen po mig 'phrul can/ /  

sbyin bdag chen po gtso bo ste/ /  
tshul khrims chen po 'chang ba'i mchog /  
bzod chen 'chang ba brtan pa po/ /  
brtson 'grus chen po brtul ba yin/ /  

bsam gtan chen po'i ting 'dzin gnas/ /  
shes rab chen po lus 'chang ba/ /  
stobs po che la thabs che ba/ /  
smon lam ye shes rgya mtsho ste/ /  

byams chen rang bzhin dpag tu med/ /  
snying rje chen po blo yi mchog /  
shes rab chen po blo chen ldan/ /  
mkhas pa chen po thabs che ba/ /  

rdzu 'phrul chen po stobs dang ldan/ /  
shugs chen mgyogs pa chen po ste/ /  
rdzu 'phrul chen po cher grags pa/ /  
stobs chen pha rol gnon pa po/ /  

srid pa'i ri bo chen po 'joms/ /  
mkhregs shing rdo rje chen po 'chang/ /  
drag po chen po drag shul che/ /  
'jigs chen 'jigs par byed pa po/ /  

mgon po rig mchog chen po ste/ /  
bla ma gsang sngags che ba'i mchog /  
theg pa chen po'i tshul la gnas/ /  
theg pa chen po'i tshul gyi mchog /  


## 6. The wisdom of the immaculate *dharmadhātu*  
sangs rgyas rnam par snang mdzad che/ /  
thub pa chen po thub chen ldan/ /  
gsang sngags tshul chen las byung ba/ /  
gsang sngags tshul chen bdag nyid can/ /  

pha rol phyin bcu thob pa ste/ /  
pha rol phyin pa bcu la gnas/ /  
pha rol phyin bcu dag pa ste/ /  
pha rol phyin pa bcu yi tshul/ /  

mgon po sa bcu'i dbang phyug ste/ /  
sa bcu la ni gnas pa po/ /  
shes bcu rnam dag bdag nyid can/ /  
shes bcu rnam dag 'chang ba po/ /  

rnam pa bcu po don bcu'i don/ /  
thub dbang stobs bcu khyab pa'i bdag /  
kun gyi don ni ma lus byed/ /  
rnam bcu dbang ldan che ba po/ /  

thog ma med pa spros med bdag/  
de bzhin nyid dag dag pa'i bdag /  
bden par sma zhing tshig mi 'gyur/ /  
ji skad smras ba de bzhin byed/ /  

gnyis med gnyis su med par ston/ /  
yang dag mtha' la rnam par gnas/ /  
bdag med seng ge'i sgra dang ldan/ /  
mu stegs ri dags ngan 'jigs byed/ /  

kun tu 'gro ba'i don yod stobs/ /  
de bzhin gshegs pa'i yid ltar mgyogs/ /  
rgyal ba rnam rgyal dgra las rgyal/ /  
'khor los sgyur ba stobs po che/ /  

tshogs kyi slob dpon tshogs kyi mchog/ /  
tshogs rje tshogs bdag dbang dang ldan/ /  
mthu chen gces par 'dzin pa ste/ /  
tshul chen gzhan gyis 'dring mi 'jog/ /  

tshig rje tshig bdag smra mkhas pa/ /  
tshig la dbang ba tshig mtha' yas/ /  
tshig bden bden par smra ba ste/ /  
bden pa bzhi ni ston pa po/ /  

phyir mi ldog pa phyir mi 'ong/ /  
'dren pa rang rgyal bse ru'i tshul/ /  
nges 'byung sna tshogs las 'byung ba/ /  
'byung ba chen po rgyu gcig po/ /  

dge slong dgra bcom zag pa zad/ /  
'dod chags bral ba dbang po thul/ /  
bde ba rnyed pa 'jigs med thob/ /  
bsil bar gyur pas rnyog pa med/ /  

rig pa dang ni rkang par ldan/ /  
bde gshegs 'jig rten rig pa'i mchog /  
bdag gir mi 'dzin ngar mi 'dzin/ /  
bden pa gnyis kyi tshul la gnas/ /  

'khor ba'i pha rol mthar son pa/ /  
bya ba byas pa skam sar gnas/ /  
ye shes 'ba' zhig las 'byung ba/ /  
shes rab mtshon chen rnam 'joms pa/ /  

dam chos chos rgyal gsal bar ldan/ /  
'jig rten snang bar byed pa'i mchog /  
chos kyi dbang phyug chos kyi rgyal/ /  
legs pa'i lam ni ston pa po/ /  

don grub bsam pa grub pa ste/ /  
kun tu rtog pa thams cad spangs/ /  
rnam par mi rtog dbyings mi zad/ /  
chos dbyings dam pa zad mi shes/ /  

bsod nams ldan pa bsod nams tshogs/ /  
ye shes ye shes khyad par che/ /  
ye shes ldan pa yod med shes/ /  
tshogs gnyis tshogs ni bsags pa 'o/ /  

rtag pa kun rgyal rnal 'byor can/ /  
bsam gtan bsam bya blo ldan bdag /  
so so rang rig mi g.yo ba/ /  
mchog gi dang po sku gsum 'chang/ /  

sangs rgyas sku lnga'i bdag nyid can/ /  
khyab bdag ye shes lnga yi bdag /  
sangs rgyas lnga bdag cod pan can/ /  
spyan lnga chags pa med pa 'chang/ /  

sangs rgyas thams cad skyed pa po/ /  
sangs rgyas sras po dam pa'i mchog /  
shes pa srid 'phyung skye gnas med/ /  
chos las byung ba srid pa sel/ /  

gcig pu sra mkhregs rdo rje'i bdag /  
skyes ma thag tu 'gro ba'i bdag /  
nam mkha' las byung rang byung ba/ /  
shes rab ye shes me bo che/ /  

'od chen rnam par snang bar byed/ /  
ye shes skar ma lam me ba/ /  
'gro ba'i mar me ye shes sgron/ /  
gzi brjid chen po 'od gsal ba/ /  

sngags mchog mnga' bdag rig sngags rgyal/ /  
gsang sngags rgyal po don chen byed/ /  
gtsug tor chen po rmad byung gtsug /  
nam mkha'i bdag po sna tshogs ston/ /  

sangs rgyas kun kyi sku yi mchog /  
'gro ba dga' ba'i mig dang ldan/ /  
sna tshogs gzugs can skyed pa po/ /  
drang srong ched gus mchod cing brjod/ /  

rigs gsum 'chang ba gsang sngags 'chang/ /  
dam tshig chen po gsang sngags 'dzin/ /  
gtso bo dkon mchog gsum 'dzin pa/ /  
theg pa mchog gsum ston pa po/ /  

don yod zhags pa rnam par rgyal/ /  
'dzin pa chen po rdo rje zhags/ /  
rdo rje lcags kyu zhags pa che/ /  


## 7. The mirror-like wisdom  
rdo rje 'jigs byed 'jigs par byed/ /  

khro bo'i rgyal po gdong drug 'jigs/ /  
mig drug lag drug stobs dang ldan/ /  
keng rus mche ba gtsigs pa po/ /  
ha la ha la gdong brgya pa/ /  

gzhin rje gshed po bgegs kyi rgyal/ /  
rdo rje shugs can 'jigs byed pa/ /  
rdo rje grags pa rdo rje snying/ /  
sgyu 'phrul rdo rje gsus po che/ /  

rdo rje las skyes rdo rje'i bdag/ /  
rdo rje snying po mkha' 'dra ba/ /  
mi g.yo ral pa gcig gis bsgyings/ /  
glang chen ko rlon gos su gyon/ /  

drag chen hA hA zhes sgrogs pa/ /  
hi hi zhes sgrogs 'jigs par byed/ /  
gad mo chen po gad rgyangs can/ /  
rdo rje gad mo cher sgrogs pa/ /  

rdo rje sems dpa' sems dpa' che/ /  
rdo rje rgyal po bde ba che/ /  
rdo rje drag po dga' ba che/ /  
rdo rje hUM ste hUM zhes sgrogs/ /  

mtshon du rdo rje mda' thogs pa/ /  
rdo rje ral gris ma lus gcod/ /  
rdo rje kun 'chang rdo rje can/ /  
rdo rje gcig pu g.yul sel ba/ /  

rdo rje 'bar ba mig mi bzad/ /  
skra yang rdo rje 'bar ba ste/ /  
rdo rje 'bebs pa 'bebs pa che/ /  
mig brgya pa ste rdo rje'i mig /  

lus ni rdo rje'i ba sbu can/ /  
rdo rje'i spu ni gcig pu lus/ /  
sen mo skyes pa rdo rje rtse/ /  
rdo rje snying po pags pa mkhregs/ /  

rdo rje phreng thogs dpal dang ldan/ /  
rdo rje rgyan gyis brgyan pa ste/ /  
gad rgyangs ha ha nges par sgrogs/ /  
yi ge drug pa rdo rje'i sgra/ /  

'jam dbyangs chen po sgra che ba/ /  
'jig rten gsum gcig sgra gcig pa/ /  
nam mkha'i mtha' la sgra sgrogs pa/ /  
sgra dang ldan pa rnams kyi mchog /  


## 8. The wisdom of discernment  
yang dag bdag med de bzhin nyid/ /  
yang dag mtha' ste yi ge med/ /  
stong nyid smra ba'i khyu mchog ste/ /  
zab cing rgya che sgra sgrogs pa/ /  

chos kyi dung ste sgra chen ldan/ /  
chos kyi gaN+DI sgra bo che/   
mi gnas mya ngan 'das pa po/ /  
phyogs bcu chos kyi rnga bo che/ /  

gzugs med gzugs bzang dam pa ste/ /  
sna tshogs gzugs can yid las skyes/ /  
gzugs rnams thams cad snang ba'i dpal/ /  
gzugs brnyan ma lus 'chang ba po/ /  

tshugs pa med cing che bar grags/ /  
khams gsum dbang phyug chen po ste/ /  
'phags lam shin tu mtho la gnas/ /  
dar ba chen po chos kyi tog /  

'jig rten gsum na gzhon lus gcig/ /  
gnas brtan rgan po skye dgu'i bdag /  
sum cu rtsa gnyis mtshan 'chang ba/ /  
sdug gu 'jig rten gsum na mdzes/ /  

'jig rten shes legs slob dpon te/ /  
'jig rten slob dpon 'jigs pa med/ /  
mgon skyob 'jig rten yid gcugs pa/ /  
skyabs dang skyob pa bla na med/ /  

nam mkha'i mtha' la longs spyod pa/ /  
thams cad mkhyen pa'i ye shes mtsho/ /  
ma rig sgo nga'i sbubs 'byed pa/ /  
srid pa'i dra ba 'joms pa po/ /  

nyon mongs ma lus zhi byed pa/ /  
'khor ba'i rgya mtsho'i pha rol phyin/ /  
ye shes dbang bskur cod pan can/ /  
rdzogs pa'i sangs rgyas rgyan du thogs/ /  

sdug bsngal gsum gyi sdug bsngal zhi/ /  
gsum sel mtha' yas grol gsum thob/ /  
sgrib pa thams cad nges par grol/ /  
mkha' ltar mnyam pa nyid la gnas/ /  

nyon mongs dri ma kun las 'das/ /  
dus gsum dus med rtogs pa po/ /  
sems can kun gyi gtso bo che/ /  
yon tan thod can rnams kyi thod/ /  

lus kun las ni rnam grol ba/ /  
nam mkha'i lam la rab gnas pa/ /  
yid bzhin nor bu chen po 'chang/ /  
khyab bdag rin chen kun gyi bdag/ /  

dpag bsam shing chen rgyas pa ste/ /  
bum pa bzang po che ba'i mchog/ /  
byed pa sems can kun don byed/ /  
phan 'dogs sems can mnyes gshin pa/ /  

bzang ngan shes shing dus shes pa/ /  
khyab bdag dam shes dam tshig ldan/ /  
dus shes sems can dbang don shes/ /  
rnam grol gsum la mkhas pa po/ /  

yon tan ldan zhing yon tan shes/ /  
chos shes bkra shis bkra shis 'byung/ /  
bkra shis kun gyi bkra shis pa/ /  
grags pa bkra shis snyan grags dge/ /  

dbugs 'byin chen po dga' ston che/ /  
dga' chen rol mo chen po ste/ /  
bkur sti rim gro phun sum tshogs/ /  
mchog tu dga' ba grags bdag dpal/ /  

mchog ldan mchog sbyin gtso bo ste/ /  
skyabs kyi dam pa skyabs su 'os/ /  
'jigs chen dgra ste rab kyi mchog /  
'jigs pa ma lus sel ba po/ /	  

gtsug phud phud bu lcang lo can/ /  
ral pa muny+dza cod pan thogs/ /  
gdong lnga gtsug phud lnga dang ldan/ /  
zur phud lnga pa me tog thod/ /  

mgo zlum brtul zhugs chen po 'chang/ /  
tshangs par spyod pa brtul zhugs mchog /  
dka' thub mthar phyin dka' thub che/ /  
gtsang gnas dam pa gau ta ma/ /  

bram ze tshangs pa tshangs pa shes/ /  
mya ngan 'das pa tshangs pa thob/ /  
grol ba thar pa rnam grol lus/ /  
rnam grol zhi ba zhi ba nyid/ /  

mya ngan 'das zhing mya ngan 'das/ /  
legs par mya ngan 'das dang nye/ /  
bde sdug sel ba mthar 'gyur pa/ /  
chags bral lus las 'das pa po/ /  

thub pa med pa dpe med pa/ /  
mi mngon mi snang gsal byed min/ /  
mi 'gyur kun 'gro khap pa po/ /  
phra zhing zag med sa bon bral/ /  

rdul med rdul bral dri ma med/ /  
nyes pa spangs pa skyon med pa/ /  
shin tu sad pa sad pa'i bdag /  
kun shes kun rig dam pa po/ /  

rnam par shes pa'i chos nyid 'das/ /  
ye shes gnyis med tshul 'chang ba/ /  
rnam par rtog med lhun gyis grub/ /  
dus gsum sangs rgyas las byed pa/ /  

sangs rgyas thog ma tha ma med/ /  
dang po'i sangs rgyas rgyud med pa/ /  
ye shes mi gcig dri ma med/ /  
ye shes lus can de bzhin gshegs/ /  

tshig gi dbang phyug smra ba che/ /  
smra ba'i skyes mchog smra ba'i rgyal/ /  
smra ba'i dam pa mchog gi gnas/ /  
smra ba'i seng ge tshugs pa med/ /  

kun tu lta ba mchog tu dga'/ /  
gzi brjid phung po lta na sdug /  
'od bzangs 'bar ba dpal kyi be'u/ /  
lag na 'od 'bar snang ba po/ /  

sman pa che mchog gtso bo ste/ /  
zug rngu 'byin pa bla na med/ /  
sman rnams ma lus ljon pa'i shing/ /  
nad do cog gi dgra che ba/ /  

sdug gu 'jig rten gsum gyi mchog /  
dpal ldan rgyu skar dkyil 'khor can/ /  
phyogs bcu nam mkha'i mthar thug pa/ /  
chos kyi rgyal mtshan legs par 'dzugs/ /  

'gro ba'i gdugs gcig yangs pa ste/ /  
byams dang snying rje'i dkyil 'khor can/ /  
dpal ldan pad+ma gar gyi bdag /  
khyab bdag chen po rin chen gdugs/ /  

sangs rgyas kun gyi gzi brjid che/ /  
sangs rgyas kun sku 'chang ba/ /  
sangs rgyas kun gyi rnal 'byor che/ /  
sangs rgyas kun gyi bstan pa gcig /  

rdo rje rin chen dbang bskur dpal/ /  
rin chen kun bdag dbang phyug ste/ /  
'jig rten dbang phyug kun gyi bdag/  
rdo rje 'dzin pa kun gyi rje/ /  

sangs rgyas kun gyi thugs che ba/ /  
sangs rgyas kun gyi thugs la gnas/ /  
sangs rgyas kun gyi sku che ba/ /  
sangs rgyas kun gyi gsung yang yin/ /  

rdo rje nyi ma snang ba che/ /  
rdo rje zla ba dri med 'od/ /  
chags bral la sogs chags pa che/ /  
kha dog sna tshogs 'bar ba'i 'od/ /  

rdo rje skyil krung rdzogs sangs rgyas/ /  
sangs rgyas 'gro ba'i chos 'dzin pa/ /  
dpal ldan pad+ma sangs rgyas skyes/ /  
kun mkhyen ye shes mdzod 'dzin pa/ /  

rgyal po sgyu 'phrul sna tshogs 'chang/ /  
che ba sangs rgyas rigs sngags rgyal/ /  
rdo rje rnon po ral gri che/ /  
yi ge mchog ste rnam par dag /  

theg pa chen po sdug bsngal gcod/ /  
mtshon cha chen po rdo rje chos/ /  
rdo rje zab mo dzin na dzik /  
rdo rje blo gros don bzhin rig /  

pha rol phyin pa kun rdzogs pa/ /  
sa rnams kun gyi rgyan dang ldan/ /  
rnam par dag pa bdag med chos/ /  
yang dag ye shes zla 'od bzang/ /  

brtson chen sgyu 'phrul drwa ba ste/ /  
rgyud kun gyi ni bdag po mchog /  
rdo rje gdan ni ma lus ldan/ /  
ye shes sku rnams ma lus 'chang/ /  

kun tu bzang po blo gros bzang/ /  
sa yi snying po 'gro ba 'dzin/ /  
sangs rgyas kun gyi snying po che/ /  
sprul pa'i 'khor lo sna tshogs 'chang/ /  

dngos po kun gyi rang bzhin mchog /  
dngos po kun gyi rang bzhin 'dzin/ /  
skye med chos te sna tshogs don/ /  
chos kun ngo bo nyid 'chang ba/ /  

shes rab chen po skad cig la/ /  
chos kun khong du chud pa 'chang/ /  
chos kun mngon par rtogs pa ste/ /  
thub pa blo mchog 'byung po sel/ /  

mi g.yo rab tu dang ba'i bdag /  
rdzogs pa'i sangs rgas byang chub 'chang/ /  
sangs rgyas kun gyi mngon sum pa/ /  
ye shes me lce 'od rab gsal/ /  


## 9. The wisdom of equality   
'dod pa'i don sgrub dam pa ste/ /  
ngan song thams cad rnam sbyong ba/ /  
mgon po sems can kun gyi mchog /  
sems can thams cad rab grol byed/ /  

nyon mongs g.yul du gcig dpa' ba/ /  
mi shes dgra yi dregs pa 'joms/ /  
dpal ldan blo dang sgegs par ldan/ /  
bstan po mi sdug gzugs 'chang ba/ /  

lag pa brgya po kun bskyod cing/ /  
goms pa'i stabs kyis gar byed pa/ /  
dpal ldan lag pa brgyas gang la/ /  
nam mkha' khyab par gar byed pa/ /  

sa'i dkyil 'khor gzhi'i khyon/ /  
rkang pa ya gcig mthil gyis gnon/ /  
rkang thebs sen mo'i khyon gyis kyang/ /  
tshangs pa'i yul sa rtse nas gnon/ /  

don gcig gnyis med chos kyi don/ /  
dam pa'i don de 'jig pa med/ /  
rnam rig sna tshogs gzugs don can/ /  
rnam shes tshogs pa rgyud dang ldan/ /  

dngos don ma lus rnams la dga'/ /  
stong pa nyid dga' 'dod chags blo/ /  
srid pa'i 'dod chags sogs spangs pa/ /  
srid gsum dga' ba chen po pa/ /  

sprin dkar dag pa bzhin du dkar/ /  
'od bzangs ston ka'i zla ba'i 'od/ /  
nyi ma 'char ka'i dkyil ltar mdzes/ /  
sen mo'i 'od ni shes cher dmar/ /  

cod pan bzang po mthon ka'i rtse/ /  
skra mchog mthon ka chen po 'chang/ /  
nor bu chen po 'od chags dpal/ /  
sangs rgyas sprul pa'i rgyan dang ldan/ /  

'jig rten khams brgya kun bskyod pa/ /  
rdzu 'phrul rkang pa'i stobs chen ldan/ /  
de nyid dran pa chen po 'chang/ /  
dran pa bzhi po ting 'dzin rgyal/ /  

byang chub yan lag me tog spos/ /  
de bzhin gshegs pa'i yon tan mtsho/ /  
lam gyi yan lag brgyad tshul rig /  
yang dag sangs rgyas lam rig pa/ /  

sems can kun la shas cher chags/ /  
nam mkha' lta bur chags pa med/ /  
sems can kun gyi yid la 'jug/ /  
sems can kun gyi yid ltar mgyogs/ /  

sems can kun gyi dbang don shes/ /  
sems can kun gyi yid 'phrog pa/ /  
phung po lnga don de nyid shes/ /  
rnam dag phung po lnga 'chang ba/ /  

nges 'byung kun gyi mtha' la gnas/ /  
nges par 'byung ba kun la mkhas/ /  
nges 'bhung kun gyi lam la gnas/ /  
nges par 'byung ba kun ston pa/ /  

yan lag bcu gnyis srid rtsa bton/ /  
dag pa rnam pa bcu gnyis 'chang/ /  
bden bzhi'i tshul gyi rnam pa can/ /  
shes pa brgyad po rtogs pa 'chang/ /  

bden don rnam pa bcu gnyis ldan/ /  
de nyid rnam pa bcu drug rig /  
rnam pa nyi shus byang chub pa/ /  
rnam par sangs rgyas kun rig mchog /  

sangs rgyas kun gyi sprul pa'i sku/ /  
bye ba dpag med 'gyed pa po/ /  
skad cig thams cad mngon par rtogs/ /  
sems kyi skad cig don kun rig /  

theg pa sna tshogs thabs tshul gyis/ /  
'gro ba'i don la ston pa po/ /  
theg pa gsum gyi nges 'byung la/ /  
theg pa gcig gi 'bras bur gnas/ /  

nyon mongs khams rnams dag pa'i bdag /  
las kyi khams rnams zad byed pa/ /  
chu bo rgya mtsho kun las rgal/ /  
sbyor ba'i dgon pa las byung ba/ /  

nyon mongs nye ba kun nyon mongs/ /  
bag chags bcas pa gtan spangs pa/ /  
snying rje chen po shes rab thabs/ /  
don yod 'gro ba'i don byed pa/ /  

'du shes kun gyi don spangs shing/ /  
rnam shes don ni 'gag par byed/ /  
sems can kun gyi yid dang ldan/ /  
sangs rgyas kun gyi thugs rig pa/ /  

sems can kun gyi yid la gnas/ /  
de dag sems dang mthun par 'jug /  
sems can kun yid tshim par byed/ /  
sems can kun gyi yid dga' ba/ /  

grub pa mthar phyin 'khrul pa med/ /  
nor ba thams cad rnam par spangs/ /  
don gsum the tshom med pa'i blo/ /  
kun don yon tan gsum gyi bdag /  

phung po lnga don dus gsum du/ /  
skad cig thams cad bye brag byed/ /  
skad cig gcig gis rdzogs sangs rgyas/ /  
sangs rgyas kun gyi rang bzhin 'chang/ /  

lus med lus te lus kyi mchog /  
lus kyi mtha' ni rtogs pa po/ /  
gzugs rnams sna tshogs kun tu ston/ /  
nor bu chen po rin chen tog /  


## 10. The wisdom of performing actions   
sangs rgyas kun gyis rtogs bya ba/ /  
sangs rgyas byang chub bla na med/ /  
gsang sngags las byung yi ge med/ /  
gsang sngags chen po rigs gsum pa/ /  

gsang sngags don kun skyed pa po/ /  
thig le chen po yi ge med/ /  
stong pa chen po yi ge lnga/ /  
thig le stong pa yi ge brgya /  

rnam pa kun ldan rnam pa med/ /  
bcu drug phyed phyed thig le can/ /  
yan lag med pa'i rtsis las 'das/ /  
bsam gtan bzhi pa'i rtse mo can/ /  

bsam gtan yan lag kun shes shing/ /  
ting 'dzin rigs dang rgyud rig pa/ /  
ting 'dzin lus can lus kyi mchog /  
longs spyod rdzogs sku kun gyi rgyal/ /  

sprul pa'i sku ste sku yi mchog /  
sangs rgyas sprul pa'i rgyud 'chang ba/ /  
phyogs bcur sprul pa sna tshogs 'gyed/ /  
ji bzhin 'gro ba'i don byed pa/ /  

lha yi dbang po lha yi lha/ /  
lha yi bdag po lha min bdag /  
'chi med dbang po lha yi bla/ /  
'joms byed 'joms byed dbang phyug po/ /  

srid pa'i dgon pa las rgal ba/ /  
ston pa gcig pu 'gro ba'i bla/ /  
'jig rten phyogs bcur rab grags pa/ /  
chos kyi sbyin bdag che ba po/ /  

byams pa'i go cha chas pa ste/ /  
snying rje yi ni ya lad bgos/ /  
shes rab ral gri mda' gzhu thogs/ /  
nyon mongs mi shes g.yul ngo sel/ /  

dpa' bo bdud dgra bdud 'dul ba/ /  
bdud bzhi'i 'jigs pa sel bar byed/ /   
bdud kyi dpung rnams pham byed pa/ /  
rdzogs pa'i sangs rgyas 'jig rten 'dren/ /  

mchod 'os bstod 'os phyag gi gnas/ /  
rtag tu rim gro bya ba'i 'os/ /  
bkur 'os rjed bar bya ba'i 'os/ /  
phyag byar 'os pa bla ma'i rab/ /  

'jig rten gsum po gom gcig bgrod/ /  
mkha' ltar mtha' med rnam par gnon/ /  
gsum rig gtsang ma dag pa ste/ /  
mngon shes drug ldan rjes dran drug /  

byang chub sems dpa' sems dpa' che/ /  
rdzu 'phrul chen po 'jig rten 'das/ /  
shes rab pha rol phyin pa'i mtha'/ /  
shes rab kyis ni de nyid thob/ /  

bdag rig gzhan rig thams cad pa/ /  
kun la phan pa'i gang zag mchog /  
dper bya kun las 'das pa ste/ /  
shes dang shes bya'i bdag po mchog /  

gtso bo chos kyi sbyin bdag ste/ /  
phyag rgya bzhi po don ston pa/ /  
'gro ba'i bsnyen bkur gnas kyi mchog /  
nges 'byung gsum po bgrod rnams kyi/ /  

don gyi dam pa rnam dag dpal/ /  
'jig rten gsum na skal bzang che/ /  
dpal ldan 'byor pa kun byed pa/ /  
'jam dpal dpal dang ldan pa'i mchog/  

## 11. Praise for the wisdom of the five *tathāgata*s
mchog sbyin rdo rje mchog khyod 'dud/ /  
yang dag mthar gyur khyod la 'dud/ /  
stong nyid las byung khyod la 'dud/ /  
sangs rgyas byang chub khyod la 'dud/ /  

sangs rgyas chags pa khyod la 'dud/ /  
sangs rgyas 'dod la phyag 'tshal 'dud/ /  
sangs rgyas dgyes pa khyod la 'dud/ /  
sangs rgyas rol la phyag 'tshal 'dud/ /  

sangs rgyas 'dzum pa khyod la 'dud/ /  
sangs rgyas bzhad la phyag 'tshal 'dud/ /  
sangs rgyas gsung nyid khyod la 'dud/ /  
sangs rgyas thugs la phyag 'tshal 'dud/ /  

med pa las byung khyod la 'dud/ /  
sangs rgyas 'byung ba khyod la 'dud/ /  
nam mkha' las byung khyod la 'dud/ /  
ye shes las byung khyod la 'dud/ /  

sgyu 'phrul dra ba khyod la 'dud/ /  
sangs rgyas rol ston khyod la 'dud/ /  
thams cad thams cad khyod la 'dud/ /  
ye shes sku khyod la 'dud do/ /  


oM sar+b+ba d+har+m+mA b+hA ba swa b+hA wa bi shud+d+ha badz+ra tsak+ShuHa AHaM aHpra krI ti/ pa ri shud+d+haHsar+b+ba d+har+m+mA ya du ta sar+b+ba ta thA ga ta dz+nyA na kA ya/ many+dzu shrI pa ri shud+d+hi tA/ mu pA dA ye ti/ a AH/ sar+b+ba ta thA ga ta hrI da ya/ ha ra ha ra/ auM hUM hrIHb+ha ga bAn dz+nyA na mUrti/ bA gI shwa ra/ ma hA pA tsa/ sar+b+ba d+har+m+mA ga ga nA ma la su pa ri shud+d+ha/ d+har+m+mA d+hA tu dz+nyA na gar+b+ha AH/   


de nas dpal ldan rdo rje 'chang/ /  
dga' zhing mgu nas thal mo sbyar/ /  
mgon po bcom ldan de bzhin gshegs/ /  
rdzogs sangs rgyas la phyag 'tshal nas/ /  

de ni mgon po gsang ba'i bdag /  
lag na rdo rje khro bo'i rgyal/ /  
sna tshog gzhan dang lhan cig tu/ /  
gsang bstod nas ni tshig 'di gsol/ /  

mgon po bdag cag yi rang ngo/ /   
legs so legs so legs par gsungs/ /  
rnam grol 'bras bu 'tshal ba yi/ /  
'gro ba'i mgon med rnams dang ni/ /  

bdag cag yang dag rdzog pa yi/ /  
byang chub thob pa'i don chen mdzad/ /  
sgyu 'phrul dra ba'i tshul bstan pa/ /  
'di ni rnam dag legs pa'i lam/ /  

zab cing yangs la rgya che ste/ /  
don chen 'gro ba'i don byed pa/ /  
sangs rgyas rnams kyi yul 'di ni/ /  
rdzogs pa'i sangs rgyas kun gyis bshad/ /  



## Colophon:
'phags pa rnal 'byor chen po'i rgyud sgyu 'phrul dra ba stong phrag bcu drug pa ting nge 'dzin dra ba'i le'u las phyung ba/ bcom ldan 'das 'jam dpal ye shes sems dpa'i don dam pa'i mtshan yang dag par brjod pa/ bcom ldan 'das de bzhin gshegs pa shAkya thub pas gsungs pa rdzogs so// //  
